\chapter*{Predhovor}

Už od nepamäti ľudia medzi sebou komunikovali rôznymi spôsobmi. Nech už sa jednalo o priamu komunikáciu, dymové signály, či šifrované e-maily, cieľ tejto komunikácie bol stále ten istý -- výmena informácií.

Dnes, kedy svetu vládne Internet na čele so sociálnymi sieťami, je vyhlasovanie svojich názorov a myšlienok časté ako nikdy predtým. Aby sa však jednalo o skutočnú komunikáciu, myšlienka nemôže ostať nevypočutá. Je potrebné ju dostať do cudzej mysle a eventuálne vyprovokovať odozvu. Replikácia týchto informácií však neprebieha automaticky, ako by sa mohlo zdať. Aby sme zaistili prežitie našich myšlienok, názorov, či nápadov aj do budúcnosti, je nevyhnutné ich správne \textit{prezentovať}.
